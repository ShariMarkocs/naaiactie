## Instructiefiche medisch mondmasker met vervangbare filter

```
Ontworpen door het burgercollectief Make in Belgium om bijstand te verlenen tijdens de
COVID-19 crisis.
```
```
Laatste update: 17 March 2020 at 16:
```
```
Deze tekst is in spoedtempo samengesteld en is wellicht voor verbetering vatbaar. Indien u fouten
ontdekt of nuttige aanvullende informatie hebt, mag u Make in Belgium zeker contacteren.
```
```
@coronadenktank op Twitter
```
```
Vermeld daarbij de werknaam voor dit masker: Peter V1.
```
```
Gebruik dit mondmasker niet om in de buurt van een besmette persoon te komen of een
besmette persoon te verzorgen. Gebruik het vooral om te voorkomen dat je zelf anderen niet
besmet.
```

# 1. Concept

Dit masker heeft een stoffen wasbare buitenlaag zodat het hergebruikt kan worden.

De focus van het ontwerp ligt op veiligheid:

- een goed aansluitende pasvorm
- de mogelijkheid om filtermaterialen van uiteenlopende dikte en densiteit te gebruiken

Om de verspreiding te bevorderen past het patroon van dit masker op een A4 blad. Er is dus
geen speciaal patroonpapier nodig.

Het masker werkt als een mini kussensloop: onderaan zit een opening met een omslag, net zoals
bij de meeste kussenslopen. In die opening kan een vervangbare filter geschoven worden die dan
door de omslag op zijn plaats gehouden wordt. Dit garandeert dat de filter netjes op zijn plaats
blijft tijdens het dragen.

De linten zijn lang genoeg zodat het masker vlot kan geknoopt en los gemaakt kan worden.
Het afnemen van het masker kan daardoor gebeuren met de handen op een veilige afstand van
het hoofd.

Dit model is gebaseerd op een ontwerp van Dr Chen Xiaoting, een Taiwanese anesthesist.

(https://mustsharenews.com/cloth-face-mask/)

# 2. Gebruiksinstructies

- was je handen alvorens het masker aan te raken
- let uitermate goed op bij het aan- en uitdoen, alsook het opbergen van het masker
- raak de binnenkant van het masker niet aan, je herkent de binnenkant aan de kleur
- gebruik bij voorkeur de uiteinden van de linten om het masker te manipuleren zodat je handen
    ver van je gezicht blijven
- plaats eventueel een veiligheidsbril over de bovenrand van het masker zodat dit goed aansluit
    over de neusbrug
- draag het masker niet langer dan nodig
- indien het mondmasker of de filter nat is: vervangen
- berg het masker na gebruik onmiddellijk op in een afgesloten zak of container, laat het niet rond
    je nek bengelen
- het mondmasker zo vaak mogelijk steriliseren (minstens éénmaal per dag) door het te wassen
    op 90°C


# 3. Doorsnede


# 4. Moeilijkheidsgraad

Het patroon is rechthoekig en past op een standaard blad papier A4. Het is dus eenvoudig om uit
te snijden. Het vouwen van de plooitjes vergt enige handigheid.

# 5. Maat

Het bijgeleverde patroon is geschikt voor een volwassen man, maat L (large).

Om een kleinere maat te maken kan je:

- de breedte versmallen: L = 20 cm, M = 19 cm, S = 18 cm
- de lengte inkorten door het stuk tussen 0.5 en 6.0 van de binnenkant en het stuk tussen 12.5 en
    18.0 van de buitenkant (zie patroon) met dezelfde afstand in te korten. Dus van beide stukken
    neem je evenveel weg. Eventueel maak je ook het stuk tussen 14.0 en 18.0 van de binnenkant
    en tussen 0.5 en 4.5 op dezelfde manier korter. Je kan dit eenvoudig doen door het patroon
    gewoon over te tekenen en het patroon vervolgens op de hierboven beschreven plaatsen te
    plooien.

# 6. Materiaal

```
Om het productie-proces eventueel te versnellen kan INDIEN DAT ECHT NODIG IS het masker uit
één lap stof gemaakt worden. Voeg het patroon hiervoor samen waar de middennaad zit.
```
- lap stof voor de buitenkant 20 x 20.5 cm. Deze stof moet goed ademen en mag geen vocht
    absorberen. Gebruik dus bij voorkeur een synthetische stof (polyester) maar ook katoen kan
    gebruikt worden
- lap stof voor de binnenkant 20 x 18.5 cm. Ideaal is dit polypropyleen (https://nl.wikipedia.org/
    wiki/Non-woven) maar ook katoen kan gebruikt worden
- zorg dat beide lappen een duidelijk verschillende kleur hebben zodat je altijd zeker bent dat je
    dezelfde kant naar buiten/binnen draagt
- vermijd stoffen die heel erg rekken omdat het masker dan minder goed zijn vorm zal houden.
    Stoffen met veel rek zijn ook moeilijker te verwerken onder de naaimachine
- was de stof eventueel voor zodat je masker niet te veel krimpt bij zijn eerste (hete)
    sterilisatiebeurt.
- 4 linten van 50 cm, gebruik geen elastiek tenzij deze bestand is tegen wassen op 90°C
- vervangbaar filtermateriaal 17 x 13 cm

# 7. Hygiëne

## ✓ NEEM VOLDOENDE HYGIËNISCHE MAATREGELEN

## ✓ WAS JE HANDEN

## ✓ PROBEER JE NAAIMACHINE ZO STERIEL MOGELIJK TE MAKEN

## ✓ WAS VERVOLGENS OPNIEUW JE HANDEN ALVORENS VERDER TE WERKEN

## ✓ DRAAG TIJDENS HET MAKEN ZELF EEN MONDMASKER


# 8. Werkwijze


- je hoeft de afmetingen van het patroon niet
    uit te breiden met een naadtoeslag
- de stof voor de binnenkant: snij een
    rechthoekige lap stof van 20 x 18.5 cm
- de stof voor de buitenkant: snij een
    rechthoekige lap stof van 20 x 20.5 cm
    (indien de stof eerder slap is dan stijf, dan
    mag je de omslag langer maken, reken de
    extra lengte bij de 20.5 cm)
- knip vier linten van 50 cm

![step1](https://github.com/MakeInBelgium/naaiactie/blob/master/images/peter_v1/stap_1.jpg "Step 1")

```
indien je handig genoeg bent met de
naaimachine, dan mag je deze stap overslaan
en spelden gebruiken zoals op de foto’s
```
- pers de zomen aan de korte zijden naar
    binnen
- pers de vouw van de omslag naar binnen
- leg het werkstuk met de goeie kant naar
    boven: zoom en omslag zijn naar de tafel toe
    gekeerd
- vouw de zwarte lijn op de rode lijn volgens
    de blauwe pijl (bv 14.0 cm naar 12.0 cm)
- herhaal voor ieder paar zwart-rood
- pers de vouwen (eventueel één per één)

![step2](https://github.com/MakeInBelgium/naaiactie/blob/master/images/peter_v1/stap_2.jpg "Step 2")

- gebruik een rechte steek van 3mm
- standaard naald en synthetische draad is ok
- stik de zomen aan de korte zijde om
- stik de omslag vast, stik hierbij in de
    naadtoeslag
    
![step3](https://github.com/MakeInBelgium/naaiactie/blob/master/images/peter_v1/stap_3.jpg "Step 3")

- stik de plooien eventueel vast in de
    naadtoeslag als je dit makkelijker vindt om
    later de zijnaden dicht te stikken

![step4](https://github.com/MakeInBelgium/naaiactie/blob/master/images/peter_v1/stap_4.jpg "Step 4")

- leg beide stukken met de goede kant op
    elkaar en stik de middennaad vast
    
![step5](https://github.com/MakeInBelgium/naaiactie/blob/master/images/peter_v1/stap_5.jpg "Step 5")

- zet aan iedere hoek een lint vast met een
    speld (zie tekening: de linten wijzen naar de
    binnenkant van het patroon)

![step6](https://github.com/MakeInBelgium/naaiactie/blob/master/images/peter_v1/stap_6.jpg "Step 6")

- vouw het masker dicht langs de middennaad
    (alsof het een boterham is) zodanig dat de
    verkeerde kant langs buiten ligt (je kan dit
    makkelijk checken aan de zoom op de korte
    kant en de omslag: die moeten zichtbaar zijn)
- de linten horen netjes aan de binnenkant te
    zitten (beetje als het “beleg” van de
    boterham)
- let op dat je de linten niet tussen de zijnaden
    naait!
- stik de zijnaden, eventueel met een overlock-
    steek. Leg meteen deze naden vast door aan
    begin en einde een kort stukje vooruit-
    achteruit-vooruit te naaien zodat de draad
    zichzelf vast trekt
    
![step7](https://github.com/MakeInBelgium/naaiactie/blob/master/images/peter_v1/stap_7.jpg "Step 7")
- draai het masker binnenstebuiten langs de
    open kant (waar de zoom en omslag zitten)
- eventueel vullen met een filter

[![step9](https://github.com/MakeInBelgium/naaiactie/blob/master/images/peter_v1/stap_9.jpg "Step 9")]


# 9.Patroon
